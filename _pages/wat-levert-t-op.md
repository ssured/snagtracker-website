---
permalink: /wat-levert-t-op/
layout: page
title:  Wat levert 't op?
---

### Helder in kaart

Start de dag met een helder overzicht. De plattegrond van je project heb je altijd bij je: op je tablet. In die plattegrond staat het werk-in-uitvoering gemarkeerd. Ernaast lees je wat er moet gebeuren, een foto van de locatie en wie het uitvoert. Ben je klaar? Dan meld je het werk ook weer gereed in de app. Zie je extra werk? Of wil je iets melden? Dat kan: maak een foto, link de foto aan de plattegrond en verzend aan alle betrokkenen. *Alles helder in kaart.*


### Slim in planningen

Met één druk op de knop. Zo makkelijk is het om een overzichtelijke planning uit te draaien. De planning is voorzien van afbeeldingen: dit voorkomt (taal)misverstanden. Zodat alle uitvoerenden direct weten wat ze die dag moeten doen, waar ze het uit moeten voeren en wanneer het klaar moet zijn. Iedereen, van uitvoerder tot projectverantwoordelijke, heeft exact dezelfde planning. Op papier èn in de webapplicatie. Geen discussies meer over het werk en werkzaamheden van verschillende leveranciers binnen het project sluiten naadloos op elkaar aan. *Heel slim gepland.*


### Realtime rapporteren

Alle informatie uit de app kan direct als rapport worden uitgedraaid. Hiermee bespaar je nogal wat tijd. Tijd die je normaal gesproken kwijt bent met het kopiëren en plakken van gegevens uit allerlei verschillende programma’s. Alle meldingen, foto’s en controle informatie zijn in Snagtracker logisch en begrijpelijk georganiseerd. Dit geeft een goed, eenduidig overzicht van het project. Daar kun je mee aankomen bij je klant. *Professioneel realtime rapporteren.*


### On- en offline synchroniseren

Geen internetverbinding? Geen nood! Werk gewoon door zoals je gewend bent. Koop vooral geen duur data-abonnement; op veel locaties is überhaupt geen internetverbinding te krijgen. Snagtracker synchroniseert al je gegevens gewoon weer als je op kantoor bent. Zodat je een accuraat rapport kunt uitdraaien of de gegevens kunt uitvoeren naar Word of Excel. Wat jij wilt! Opleverlijsten, schades, meldingen, planningen: *simpel offline registreren, daarna online synchroniseren.*
